---
keywords:
- geometria v priestore
- stereometria
- kužeľ
is_finished: true
---
# Klobúk na karneval

Osemročná Anička chce ísť na detský karneval v kostýme bielej pani, ktorého súčasťou bude tiež biely klobúk v tvare kužeľa. Rodičia využili príležitosť precvičiť si s Aničkou geometrickú predstavivosť a rozhodli sa, že namiesto kúpy klobúka ho spolu s ňou vyrobia.

> **Úloha.** Anička spolu s mamou pomocou krajčírskeho metra zistili, že obvod Aničkinej hlavy je 52 cm. Spoločne sa ďalej dohodli, že klobúk bude vysoký 30 cm. Ako klobúk vyrobia?

\iffalse

*Riešenie.* Klobúk tvorí plášť kužeľa, pričom poznáme obvod podstavy $o$ (52 cm) a výšku kužeľa $v$ (30 cm). Rozložený plášť kužeľa je kruhový výsek s neznámym polomerom $s$ (dĺžka strany kužeľa) a neznámeho stredového uhla $\varphi$. Tieto údaje musíme vypočítať. Okrem toho vieme, že dĺžka oblúka kruhového výseku sa rovná obvodu $o$.

![Kužeľový klobúkv](math4you_00005.svg)

Najprv z obvodu podstavy vypočítame polomer podstavy $r$ potom Pytagorovou vetou dĺžku strany $s$.

$$
r = \frac{o}{2\pi} = \frac{52}{2\pi} \doteq 8{,}28\,\text{cm}
$$

$$
s = \sqrt{v^2 + r^2} = \sqrt{30^2 + 8{,}28^2} \doteq 31{,}12\,\text{cm}
$$

Teraz určíme uhol $\varphi$. Vypočítáme najprv obvod $O$ celého kruhu s polomerom $s$, dostaneme 

$$
O = 2\pi s \doteq 195{,}53 \,\text{cm}.
$$ 

Ďalej použijeme priamu úmernosť medzi dĺžkou oblúka tejto kružnice a príslušným stredovým uhlom na výpočet uhla $\varphi$: 

$$
\varphi = \frac{o}{O}\cdot 360^{\circ} = \frac{52}{195{,}53}\cdot 360^{\circ} \doteq 95^{\circ}44'.
$$

 Anička spolu s rodičmi vytvoria klobúk z kruhového výseku s približným polomerom 31 cm a stredovým uhlom približne $96^{\circ}$.

\fi
